# Hvorfor utviklere bør hate Apple

La meg åpne med å si at dette er min subjektive mening, som baserer seg på mine erfaringer; så slipper noen å bli saksøkt.

Jeg har lyst til å si at Apple sin logo er ypperlig, fordi jeg ser for meg selskapet som et epla man har satt tennene sine i og finner ut at det er råttent inni.

Jeg har laget ett enkelt spill i Unity og en cross-platform app. Appen skal brukes av en organisasjon, og den trenger å treffe alle sine medlemmer og potensielle medlemmer. Jeg har fyrer opp Visual Studio 2017, lager appen i Xamarin, tester og finpusser slik at den er klar for Play Store, starter en Alpha Release, og alt er flott. Så er det iOS sin tur, så jeg finner frem en av min samboers Mac-er, og så viser det seg at, nei Xcode er ikke tilgjengelig på den versjonen. Greit! Vi finner frem Vitualbox for å kjøre mac virtuelt, null problem. Neida, jeg må fjerne Hyper-V, som ikke er aktuelt, for å få det til å funke. Nå begynner jeg å koke og henter iMac-en jeg vant på jobb, som nå har brukt tre timer på å installere xcode og VS 2017, etter to timer med oppdateringer.

Så over er ca. en arbeidsdag med tid som er bortkastet, så finner jeg ut av en siste horribel ting: Gitt Apple sin oppdaterings-historie er det 4-5 måneder til Xcode ikke lenger fungerer på iMac-en min. Så til våren må jeg punge ut tusner jeg ikke egentlig har, på det som bare skal være en "build box".

La oss sammenligne med Microsoft: VB6, som er 20 år i år, har fortsatt runtime-ene sine i nyeste Windows. Microsoft's holdning til utviklere kan summeres opp i Steve Ballmer som på scenen forann tusner av utviklere skriker "developers, developers, developers, developers...". Idag er Microsoft DEN største bidragsyteren til Open Source -prosjekter på GitHub. Apple har Swift-ressurser og en håndfull andre repos, som ikke akkurat virker prioritert.

Så når noen sier at Apple og Mac er "developer friendly", så har jeg lyst til å spytte på dem. For Microsoft lener seg bakover for å være imøtekommende og beholde kompatibilitet, mens Apple, synes at utviklere skal skrive om hele apper, og programvare, eller stadig kjøpe nytt utstyr