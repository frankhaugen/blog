# Hvorfor utviklere bør hate Apple

La meg åpne med å si at dette er min subjektive mening, som baserer seg på mine erfaringer; så slipper noen å bli saksøkt.

TL;DR: Apple gjør jobben med å være utvikler unødvendig vanskelig, dyrt og oppfører seg som en primadonna

Jeg har lyst til å si at Apple sin logo er ypperlig, fordi jeg ser for meg selskapet som et eple man har satt tennene sine i og finner ut at det er råttent inni. Her er min hostorie og erfaringer med Apple.

Det hele begynte når jeg hadde laget en cross-platform app til en frivillig organisasjon, (gratis naturligvis). Jeg har laget appen i Xamarin Forms, og har enkelt kunnet utvikle og teste på Android, samt kjøre intern testing i Play Store. Nå er det iOS sin tur, så jeg finner frem en av min samboers Mac-er, men nei Xcode er ikke tilgjengelig på den versjonen. Greit! Jeg finner frem Vitualbox for å kjøre mac virtuelt, null problem. Neida, jeg må fjerne Hyper-V og skrive masse terminalkoder for å lure MacOS til å få det til å funke, men NEIDA, det funker ikke det heller. Nå begynner jeg å koke og henter iMac-en jeg vant på jobb, som bruker tre timer på å installere xcode og VS 2017, ETTER to timer med oppdateringer.

Så når jeg har brukt halvannen arbeidsdag, finner jeg ut at pga. Apple sin oppdaterings-policy er det 4-5 måneder til Xcode ikke lenger fungerer på iMac-en min, så til våren må jeg punge ut tusner jeg ikke egentlig har, på en "build box".

Så skal man inn å sette opp en Apple Dev konto, og her viser det seg at jeg må ha en iPhone for å etablere to-faktor-autentisering, men det har jeg ikke, så man trygler samboeren om å låne hennes gamle, og tilbringer en dag i bodene for å finne den. Er dette "helvete" over? NEI! Når jeg endelig har alt i orden og skal bli Apple Dev, så kommer det opp at jeg må punge ut 99USD for et abonnoment for å få lov til å distribuere.

Hvis jeg ikke hadde utstyret, ville det kostet meg minimum 20 000,- for å starte med utvikling til iOS... Og det er bare for å få æren av å utvikle. Det er heller ingen garantier for at Apple liker appen man har utviklet, og kan avvise den på estetisk grunnlag.

Så konklusjonen min er at Apple er et horribelt selskap, som behandler utviklere som søppel!