# Jeg elsker GitHub men jeg vet ikke hvordan Git funker

Litt clicky-baity overskrift, men ikke så langt fra sannheten at det er ukorrekt.

Jeg bruker GitHub daglig, og til allverdens rart, (inkludert skrivingen av dette innlegget). Muligheten til å gå tilbake til tidligere revisjoner, og minimalistiske formateringsmuligheter med bruk av markdown-filer, er utrolig nyttig. Til og med til mine Dungeons and Dragons -notater, bruker jeg GitHub, og skulle jeg skrevet en bok, så hadde også GitHub vært tingen.

Min elsk for Git som verktøy og GitHub som platform, er egentlig ikke så interessant, fordi det er ganske åpenbart geniale verktøy sett objektivt, (ja, subversion lever enda, og VSTS er også et alternativ som Microsoft pusher hardt nåomdagen; men de til litt andre behov).

Jeg kan ikke Git, jeg bruker clone, status, add, commit, og push... Jepp, jeg bruker det mest grunnleggende Git har å tilby. Når jeg først ble presentert for Git, var det under utviklingen av ett spill. Han som forsøkt å undervise meg i Git dro frem SourceTree og jeg fikk lettere panikk. Vi var tre utviklere og han hadde forberedt 15 branches, Master, Beta, Develop, Features (med masse under-branches), og han forklarte i det vide og brede. Jeg jobbet ikke lenge nok til å gjør noe annet enn å trykke "commit" og "push", og så tok han seg av alt annet. Neste gang Git ble presentert meg, var det overnevnte commandoer vi lærte, fordi det skulle primært være relatert til å ta vare på og ha historikk i PowerShell-script som styrte datasenteret, og de titalls virtuelle serverene som måtte gis kjærlig oppmerksomhet.

Digresjon: Egentlig veldig sprøtt at man kan legge inn noen hundre linjer med kode, trykke enter, ta en lunsj-pause, (statsansatte har lang lunsj), senere kjører en nyinstallert og konfigurert server-cluster med failover, (for ikke så mange år siden, var det en ukes arbeid og en stress-fremkallet sykemelding som skulle til), og scriptet kan ligge med sin revisjonshistorikk, og alle kan bidre til å gi mer "polish".

Å lære meg git i dybden..